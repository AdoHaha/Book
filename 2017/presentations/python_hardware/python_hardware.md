# Python w projektach sprzętowych - Piotr Maliński

## Skąd ta popularność projektów "hardware plus software"?

Nieustający rozwój technologii cyfrowych popularyzuje dostęp do Internetu jak i coraz lepszą dostępność różnego rodzaju urządzeń elektronicznych. Przeciętny Kowalski nie tylko ma smarphona, ale się z nim praktycznie nie rozstaje. Ma dostęp do Internetu poprzez sieć 3G jak i poprzez coraz liczniejsze hotspoty WiFi. Jako konsument zaznajomiony z nowoczesną technologią i siecią staje się potencjalnym nabywcą kolejnych urządzeń i cyfrowych udogodnień. Kosz na śmieci może być inteligenty i wysłać Ci na smartphona listę produktów, które zużyłeś. Razem z inteligentą lodówką przygotują Ci listę zakupów, a inteligenty sklep spożywczy podliczy cenę produktów bez wyjmowania ich z koszyka. Zwykły kosz, czy lodówka to już za mało. Nastały czasy, w których słusznie lub nie wszystko musi być w sieci, musi być "inteligentne", "nowoczesne".

Trendy, czy moda cyfrowej rewolucji tworzy rynek dla nowych produktów sprzętowych jak i daje zajęcie dla programistów nie mających wcześniej do czynienia z takimi projektami. Inteligenta lodówka musi przecież wysyłać gdzieś w chmurę dane tak by aplikacja webowa, czy mobilna mogła zadziałać swoją magię. W tym cyfrowym wyścigu udział biorą duże firmy jak i młode innowacyjne startupy więc zapotrzebowanie na software, czy protypowanie produktów sprzętowych jest spore i chyba na tyle ciekawe by się tym zainteresować.


## Miejsce dla programistów Pythona w świecie rzeczy

Produkcyjnie świat rzeczy, czy internetu rzeczy ma niewiele wspólnego z Pythonem czy innymi językami skryptowymi. Niemniej zanim nowy inteligenty produkt trafi do produkcji musi być zaprojektowany i w miarę potrzeb połączony z usługami i aplikacjami w sieci. Potrzebne są prototypy i testy. Zamiast zatrudniać do tego od razu programistę C/ASM ze znajomością mikrokontrolerów Atmega czy STM można zaprototypować coś szybciej z wykorzystaniem Pytona, JavaScriptu, Lua, czy C/C++ na platformach dla twórców. Aruino czy Raspberry Pi nie wymagają od nas znajomości asemblera, czy niuansów mikrokontrolerów. Oferują łatwe w użyciu, dobrze udokumentowane API i biblioteki, które można wykorzystać do protypowania elektroniki.

Programista Pythona ma do wyboru kilka platform sprzętowych. MicroPython dostępny jest na kilku potężnych mikrokontrolerach STM czy popularnym i tanim ESP8266 z WiFi. Podobnie platforma Zerynth, który pozwala programować w Pythonie, którego kompiluje przed wrzuceniem na mikrokontroler. Wysokopoziomowe platformy Tinkerforge czy Phidgets także obsługują Pythona, podobnie jak bardziej wyspecjalizowana własnościowa platforma firmy Synapse. Jeżeli potrzebujemy większej mocy obliczeniowej możemy skorzystać z Raspberry Pi i bardzo wielu innych "komputerów na płytce", czy nawet klasycznych komputerów z procesorami x86 Intela i AMD.


## Kiedy i do czego stosować Pythona w projekcie sprzętowym?

Załużmy na razie że nasz projekt ma być produkowany w dużych ilościach - że to nie będzie jedna, dwie sztuki używane lokalnie przez nas.

Platformy Pythonowe, czy ogólnie wszystkie platformy do prototypowania elektroniki są dobre jak sama nazwa wskazuje - do prototypowania elektroniki. Coś o czym niektóre projekty na Kickstarterze potrafią zapomnieć. Prototypując układ mamy możliwość szybkiego sprawdzenia niektórych komponentów oraz całości jako funkcjonalny produkt. Prototyp umożliwia też prace nad połączeniem go z zewnętrznym oprogramowaniem. Gdy to mamy za sobą i prototyp działa na stole trzeba przejść do dalszych testów - funkcjonalności jak i pierwszych testów w warunkach w jakich będzie pracował końcowy produkt (np. ujemne temperatury). Dla przykładu podam pompy infuzyjne - medyczne urządzenia dozujące dawki leków pacjentów. W zależności od producenta spotyka się w nich dwie typy klawiatur - numeryczną, gdzie trzeba wprowadzić poprawną ilość, oraz strzałkową, gdzie trzeba zwiększać/zmniejszać dawkę leku aż osiągnie się poprawną wartość. Testy z udziałem pielęgniarek wykazały że klawiatury strzałkowe dają mniej niezauważonych błędów przy wprowadzaniu dawki - pielęgniarka ciągle patrzy się na wyświetlacz próbując ustawić prawidłową wartość zamiast patrzeć się na numeryczną klawiaturę.

Gdy mamy dopieszczony prototyp trzeba wezwać specjalistów od mikrokontrolerów i elektroniki, którzy takie prototypy przeleją na produkcyjne układy. W tej fazie redukuje się koszty optymalizując dobór komponentów (dość często nie potrzeba aż tak rozbudowanych kontrolerów, jak te używane przez np. MicroPythona), jak i całość przelewa się na płytki PCB. To co wyjdzie z kilku pierwszych iteracji to też będą w pewnym zakresie prototypy - trzeba zmontować i przetestować by upewnić się czy elektronika działa poprawnie (czasami elementy mogą być źle rozmieszczone i powodować zakłucenia). Jeżeli od razu zamówimy kilkaset czy więcej PCB to zostaniemy z samymi kosztami bo hardware nie da się poprawić tak jak oprogramowanie. Tworzenie sprzętu to wiele iteracji - od płytki stykowej po kilka wersji gotowych PCB.

Specjalista od mikrokontrolerów przyda nam się także do oprogramowania docelowego układu. Przy wysokopoziomowych platformach do prototypowania niektóre kwestie nie są aż takie ważne - zarządzanie energią, usypianie i wybudzanie mikrokontrolera, efektywność sterowania niektórych komponentów. Staje się to szczególnie ważne gdy nasz produkt ma działać na zasilaniu bateryjnym jak i przy doborze komponentów (np. inny, tańszy model wyświetlacza bez biblioteki do Arduino, czy Raspberry Pi). Oszczędność kilu/kilkunastu lub więcej złotych robi ogromną różnicę gdy chcemy zlecić produkcję wielu sztuk naszego urządzenia.

W przypadku własnych projektów na niską skalę nie trzeba iść aż tak dalego, ale zawsze warto przejść z surowego prototypu na płytce stykowej na PCB. Istnieją serwisy, w których możemy zamówić kilka płytek naszego autorstwa. Mając dwie trwałe płytki - jedna z mikrokontrolerem (Arduino, MicroPython), a druga z resztą układu znacząco podnosi trwałość i niezawodność.
